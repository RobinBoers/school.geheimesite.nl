---
title: "RE: 'Kom naar huis'"
---

Beste mevrouw Kibler,

Mijn naam is Robin Boers. Ik woon in Maassluis (Nederlands) en zit in Schiedam op school op het Lyceum Schravenlant. Ik zag uw boek in de bieb staan en het leek me interessant. Ik schrijf u deze brief omdat dat moet van mijn docent Nederlands.

Het mooiste deel van uw boek vind ik het onderonsje tussen Isabelle en Robert bij de beek. Het is schattig, maar ook spannend omdat ze ontdekt kunnen worden. Ik vind het goed geschreven.

Ik vind het deel over Steve en Dorrie wat minder. Ik denk dat Steve een vrij plat personage is en ik vind dat de situatie misschien een beetje clich√© of stereotype. U zou het misschien iets genuanceerder en meer in detail bespreken. Het is echter niet de focus van het boek, de primaire verhaallijn speelt zich in het verleden af, dus vind ik het niet zo'n ramp.

Ik zou het boek zeker aanraden. Ik vind het spannend, hartverwarmend, maar ook extreem treurig. Je leert ook gelijk een beetje over de geschiedenis van de Verenigde Staten, dus dat is een bonus.

Ik vind het plot erg verrassend en de opbouw ernaar toe is goed. De personages zijn interessant en het boek leest vlot en natuurlijk.

Ik ben me ervan bewust dat u alleen Engels spreekt en dus deze mail waarschijnlijk niet eens zal lezen, maar ik betwijfel of mijn Nederlands docent het op prijs zou stellen als ik hem in het Engels zou schrijven. Ik vond de opdracht niet zo leerzaam. Ik zou het boek sowieso gelezen hebben, en door er een opdracht van te maken haalt school juist de lol uit het lezen.

Bedankt voor het schrijven van dit boek!

Met vriendelijke groet,  
Robin Boers (3a1)

<small>
Wil je meer van mijn projecten zien?<br>
Neem eens een kijkje op geheimesite.nl
</small>
