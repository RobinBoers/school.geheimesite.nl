# En what about the ~~bitches~~ vrouwen?

Wanneer is de laatste keer dat je naar muziek hebt geluisterd? Vandaag, gisteren, vorige week, of jaren geleden? De kans is groot dat het deze week nog was, want bijna overal waar je tegenwoordig komt staat muziek op. En meestal is dat de radio.

Maar veel hiphop muziek bevat tegenwoordig seksistische opmerkingen of haat jegens vrouwen. Misschien is het tijd om die bullshit van de radio te halen.

De helft van onze bevolking is vrouw. Deze muziek is aanstootgevend en de lyrics dingen geen nut. Muziek met andere lyrics kan even goed klinken. Daarnaast is de meeste muziek waarin dit voorkomt rap, en bij rap boeien de lyrics toch niet. Het maakt niet uit of een rapper 'bieten' of 'tieten' zegt, je hoort het verschil namelijk toch niet omdat hij zo snel zingt.

Er zijn onderzoeken waarin wordt aangetoond dat rapmuziek onbewust invloed heeft op jongeren. Daarnaast kan het ook dienen als maatstaaf voor onze normen en waarden. Niet zo gek om dit dus gewoon vrouw-vriendelijk te maken.

Natuurlijk is het zo dat muziek van de radio halen misschien weinig helpt, omdat mensen het op Spotify of YouTube nog steeds kunnen luisteren, maar het kan wel effect hebben op wat voor soort nieuwe muziek artiesten gaan maken.

Het is natuurlijk niet zo dat deze artiesten kwade intenties hebben, maar het kan nog steeds negatieve effecten hebben. Daarom moeten we vrouw-onvriendelijke muziek op de radio verbieden.

## Bronnen

- [Habiba en Kech. Een dunne lijn? Een analyse van de represenatie van de vrouw in rapteksten](https://libstore.ugent.be/fulltxt/RUG01/002/479/163/RUG01-002479163_2018_0001_AC.pdf)
- [We moeten het hebben over seksime in hiphop](https://3voor12.vpro.nl/artikelen/overzicht/2020/september/We-moeten-praten-over-seksisme-in-hiphop.html)
