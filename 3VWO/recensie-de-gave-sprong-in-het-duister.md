---
title: "Boekrecensie: 'De Gave – Sprong in het Duister'"
---

Dit is een recensie over het boek _“De Gave – Sprong in het duister”_ van Bies van Ede. Let op dat er in deze review misschien spoilers staan!

Het verhaal gaat over een jongen die in een klooster opgroeit, maar erachter komt dat hij “De Gave” heeft. Hij kan wezens uit het niets scheppen. Hij vlucht uit het klooster omdat hij zich onveilig voelt en wil ontdekken wat hij met zijn Gave aanmoet. Hij ontmoet Silas, een zwerfmonnik, en samen beleven ze een avontuur waar ze onder andere een aardman, cyborg heks en droomduidster ontmoeten. Ze verblijven in een tijdmachine die ze de “vergeetkamer” noemen en stoppen een machtzuchtige priester en zijn handlanger.

Ik moest voor Nederlands een boek lezen en ik heb dit boek gekozen omdat het het enige biebboek was dat ik nog niet gelezen had dat thuis op de plank lag. Ik vond het erg interessant. In het begin van het boek lijkt het zich in de middeleeuwen af te spelen, maar in de loop van het verhaal wordt er gehint dat het zich eigenlijk in de toekomst afspeelt. Ik vond het erg mooi hoe de hoofdpersoon in een bibliotheek kwam met boeken over computers en dacht dat het toverspreuken waren.

Het enige jammere aan het boek vond ik dat het in een cliffhanger eindigde, en ik nu weer naar de bibliotheek moet om deel twee te lenen.

Ik vond dit verhaal erg sterk omdat je heel goed kan zien hoe de verschillende personages zich ontwikkelen. Ik vond het ook gaaf om te zien hoe onze techniek eruit zou kunnen zien voor mensen met het gedachtengoed uit de middeleeuwen.

Kortom, een goed boek, en zeker een aanrader!
