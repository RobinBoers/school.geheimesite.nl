---
title: Seksuele voorlichting
---

Dit is de eerste draft voor mijn documentatiemap over seksuele voorlichting, samengesteld voor de opdracht gedocumenteerd schrijven voor het vak Nederlands. De mogelijke onderwerpen waren voetbal, de spreidingswet of seksuele voorlichting op school. Ik heb de minst saaie gekozen.

## Wat zijn de doelen van seksuele vorming op school?

Er zijn geen landelijk bepaalde doelen voor seksuele voorlichting. Er is volgens Rutgers en SOAIDS Nederland (20??) alleen landelijk vastgesteld dat seksuele voorlichting onderdeel van het curriculum moet zijn:

> Sinds eind 2012 zijn scholen verplicht aandacht te besteden aan seksualiteit, diversiteit en met name seksuele diversiteit. Scholen hebben daarnaast de taak te zorgen voor een sociaal veilig klimaat in en om de school en aandacht te besteden aan burgerschap. Scholen zijn echter vrij om hier zelf invulling aan te geven.
>
> Seksuele vorming is sinds eind 2012 verplicht voor het basisonderwijs, voortgezet onderwijs (onderbouw) en speciaal onderwijs. Het ministerie van OC&W wil hiermee aan de ene kant seksuele dwang of grensoverschrijdend gedrag voorkomen, maar ook homonegatief gedrag. En aan de andere kant respectvol gedrag dan wel seksuele weerbaarheid van leerlingen bevorderen.

Er zijn wel vanuit organisaties die zich inzetten voor seksuele vrijheid en onderwijs belangen en doelen van seksuele voorlichting vastgesteld.

Zo vermeld de site seksuelevorming.nl, wederom beheerd door Rutgers en SOAIDS Nederland, [een aantal voordelen van het geven van seksuele voorlichting](https://seksuelevorming.nl/onderwerpen/doelen-seksuele-vorming/):

> ### Wat levert seksuele vorming de school op?  
>
> Uit onderzoek in de bovenbouw blijkt dat leerlingen na de lessen relationele en seksuele vorming:
>
> - makkelijker met elkaar omgaan
> - elkaar aanspreken op gedrag en er minder gedoe is op school.
> - meer weten over relaties, seksualiteit en seksueel misbruik.
> - een positievere houding hebben ten opzichte van homoseksualiteit
> - zelfbewuster zijn in vergelijking met leerlingen die geen relationele en seksuele voorlichting hebben gekregen.

Daarnaast vermeld Sensoa op haar website [een aantal doelstellingen](https://www.sensoa.be/waarom-seksuele-vorming) met betrekking tot seksuele voorlichting:

> ### Doelstelling 1: Jongeren zijn begeleid in hun seksuele ontwikkeling
>
> Dat vraagt aandacht voor de ontwikkeling en steun bij de keuzes die kinderen en jongeren moeten maken. Met aandacht voor hun
>
> - genderidentiteit en -rol
> - seksuele oriëntatie
> - positieve lichamelijkheid en seksueel functioneren
> - intimiteit en relatievaardigheid
>
> ### Doelstelling 2: Jongeren ontwikkelen attitudes, waarden en normen
>
> We willen dat kinderen en jongeren:
>
> - de gelijkwaardigheid tussen de seksen respecteren
> - seksuele voorkeur, oriëntatie, genderrol- of identiteit, relatie- of > samenlevingsvorm aanvaarden
> - de diversiteit in seksuele en relationele keuzes erkennen en tolereren
> - de privacy respecteren, ook bij de omgang met nieuwe media
> - solidair zijn met anderen
>
> ### Doelstelling 3: Jongeren vermijden risicogedrag
>
> Seksuele vorming moet kinderen en jongeren in staat stellen om risico's als ongeplande zwangerschap, hiv en andere soa's, ongewenste seks en seksueel misbruik te voorkomen.
>
> Het is daarom van belang dat ze:
>
> - een positief zelfbeeld en eigenwaarde opbouwen
> - verantwoordelijkheid kunnen nemen voor zichzelf en voor anderen
> - beseffen dat jongens en meisjes liefde, seks, relaties en andere aspecten soms benaderen vanuit een ander perspectief
> - beseffen dat de specifieke relationele context invloed heeft op veilig vrijen
> - gelijkwaardige relaties nastreven
> - op een constructieve manier kunnen overleggen met de partner over intieme onderwerpen
> - vaardigheden en zelfvertrouwen in seksuele situaties opbouwen
> - weten wat er kan mislopen en wat ze in die gevallen moeten doen

En tot slot is er [een manifest](https://seksuelevorming.nl/wp-content/uploads/2023/03/Manifest-seksuele-vorming.pdf) dat Rutgers in 2022 aan het ministerie van Onderwijs overhandigde, waarin ze opriepen tot hervormingen van het seksuele onderwijs. Dit manifest bevatte een aantal doelen die goed seksueel onderwijs zou kunnen verwezelijken:

- Het maakt relaties en seksualiteit bespreekbaar
- Acceptatie voor seksuele diversiteit en LHBTIQ+
- SOA's en ongewenste zwangerschappen voorkomen

  > Het voorkomt onbedoelde zwangerschappen, abortus, seksuele grensoverschrijding, soa, hiv en LHBTI-negatief gedrag.

- Grensoverschrijdend gedrag voorkomen:

  > Recente gebeurtenissen rond seksuele grensoverschrijding laten zien hoe belangrijk het is dat jongeren leren elkaars wensen en grenzen te respecteren.

- Identiteit en omgang met anderen:

  > Seksuele vorming gaat zowel om veilige, prettige en gewenste seks als om het ontdekken wie je bent, zijn wie je wilt zijn, leren hoe je lichaam werkt en omgaan met anderen.

- Normaliseren en taboe's doorbreken:
  
  > Door vaker te herhalen en vaker voorlichtingen te geven, wordt het een normalere zaak om er vanaf jongs af aan over te praten

### Samenvattend

Uit al deze bronnen kunnen we een aantal doelen halen, die vastgesteld zijn door betrouwbare instanties in de context van seksuele voorlichting:

- seksueel misbruik en grensoverschrijdend verdrag verminderen
- problemen zoals soa's en ongewenste zwangerschap voorkomen
- acceptatie voor seksuele diversiteit en LHBTIQ+
- taboe's doorbreken en seksualiteit bespreekbaar maken
- gezonde en gelijkwaardige relaties bevorderen
- identiteit ontdekken en in aanraking komen met diversiteit

## Worden de doelen van seksuele voorlichting behaald met de huidige invullig? Waarom wel of niet, en wat zijn de cijfers?

Uit het onderzoek [*Seks onder je 25e*](https://rutgers.nl/onderzoeken/seks-onder-je-25e-2023/), gepubliceerd door Rugters kunnen we een aantal conclusies trekken.

De acceptatie voor seksuele diversiteit en LHBTIQ+ is gestegen tenopzichte van 2012:

> In 2012 keurde de helft van de jongens (52%) en een kwart van de meiden (26%) het af als twee jongens elkaar zoenen op straat, in 2023 is dat afgenomen naar een kwart van de jongens (24%) en een op de elf meiden (9%).

Helaas komt seksueel grensoverschrijdend gedrag steeds meer voor:

> [H]et aantal jongeren dat aangeeft seksueel grensoverschrijdend gedrag mee te maken [neemt] toe.

Maar dit kan natuurlijk ook een effect zijn van het feit dat seks bespreekbaarder is en mensen dus durven te praten over hun ervaringen. In dat opzicht is misschien dat doel juist behaald.

Daarnaast wordt er minder anticonceptie gebruikt:

> De groep die geen anticonceptie gebruikt, groeit echter ook. Een op de vijf meiden die ooit vaginale seks had, gebruikt geen anticonceptie. In 2012 was dat één op de elf.  
> Ook het condoomgebruik onder jongeren neemt verder af. In 2017 gebruikte nog bijna driekwart van de jongeren een condoom bij de eerste vaginale seks. In 2023 is dat gedaald naar tweederde. Onder jongeren die geen relatie hadden met hun laatste sekspartner, groeide het deel dat nooit een condoom gebruikte met deze partner. Bij de jongens nam dit toe van 25% in 2012 naar 40% in 2023 en bij de meiden van 36% in 2012 naar 46% in 2023.

Ook wordt er benoemd dat "toestemming niet altijd goed [wordt] ingeschat":

> Het aantal jongeren dat aangeeft dat ze ooit seksuele grensoverschrijding hebben meegemaakt, is gestegen. Vier procent van de jongens en 20% van de meiden geeft aan weleens gedwongen te zijn tot seksuele handelingen die zij niet wilden. In 2017 was dat nog respectievelijk 2% en 12%. Ruim de helft van de meiden (54%) en een op vier jongens (23%) hebben te maken gehad met fysieke seksuele grensoverschrijding: van ongewenste aanrakingen tot allerlei vormen van seks tegen de wil. In 2017 was dit respectievelijk 48% en 18%. Dit terwijl de meeste jongeren (94%) aangeven dat ze altijd zeker weten dat de ander ook seks wil. Tien procent van de jongeren geeft aan dat ze dit niet altijd checken. Meestal geven ze hiervoor als reden dat ze dit wel weten zonder dit te checken.

In dat opzicht zijn we ook niet heel goed in het bevorderen van gezonde en gelijkwaardige relaties.

## Wat zijn aspecten van seksuele voorlichting die onderbelicht zijn in de huidige lesprogramma's?

In [het manifest](https://seksuelevorming.nl/wp-content/uploads/2023/03/Manifest-seksuele-vorming.pdf) wat ik hiervoor al noemde staan een aantal dingen die momenteel niet genoeg terug komen in seksuele voorlichting:

> - [B]egrip voor diversiteit en met als uitgangspunt seksueel plezier.
> - [Jongeren] willen vaker, uitgebreidere en diverse voorlichting krijgen. Zij willen naast de biologische aspecten ingaan op de plezierige, sociale en relationele aspecten van seks. En meer aandacht besteden aan seksuele, gender en seksediversiteit, seks in de media, consent en oefenen met het aangeven en herkennen van elkaars wensen en grenzen.
> - Ook concludeert de Onderwijsinspectie dat de meeste scholen geen uitgewerkte visie of beleid hebben op bevordering van respectvolle omgang met seksualiteit, weerbaarheid en seksuele diversiteit.

Het manifest is deels gebaseerd op een kwalitatief onderzoek van Rutgers, [*Gewoon, het taboe eraf halen*](https://rutgers.nl/onderzoeken/gewoon-het-taboe-eraf-halen/), waarin 300 leerlingen meedenken over seksueel onderwijs. Hierin worden een aantal dingen aangegeven:

> - Leerlingen willen open kunnen praten over seksualiteit.
> - Leerlingen willen seksuele vorming vanaf de brugklas tot de eindexamenklas.
> - Leerlingen willen veel meer onderwerpen bespreken, zoals seksuele identiteit, wensen en grenzen, sexting en plezier in seks.
> - Leerlingen willen dat de docent een veilige sfeer creëert in de klas.
> - Leerlingen willen een docent die makkelijk praat over seks en hen serieus neemt.
> - Leerlingen willen gevarieerde lessen over seksualiteit, niet alleen theorie maar ook ervaringsverhalen.

## Welke onderwerpen komen wél voor in de gemiddelde seksuele voorlichting?

## Vanaf welke leeftijd zouden leerlingen seksuele voorlichting moeten krijgen?
