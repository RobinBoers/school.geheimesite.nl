---
title: Argumenteren
---

## Argumenten

Als je een tekst schrijft over je mening neem je een _standpunt_ in. Je kan dit standpunt onderbouwen met argumenten, of argumenten gebruiken om het standpunt van een ander aan te vallen. Je hebt twee soorten argumenten:

- **Feitelijk**: controleerbaar
- **Waarderend**: hierover kan je van mening verschillen

### Tegenargumenten/weerlegging

Met een tegenargument val je het standpunt van een ander aan.  
Met een weerlegging val je een argument van de ander aan.

## Argumentatiestructuren

Argumenten ondersteunen het standpunt op één van deze vier manieren:

- **Enkelvoudige**: 1 argument.

- **Onderschikkende**: argument wordt ondersteund door een ander argument.  
  Je kan daarbij "want" tussen de pijlen van boven naar beneden plaatsen.

- **Nevenschikkend**:

  - **Onafhankelijk**: meerdere losse argumenten.

  - **Afhankelijk**: meerdere argumenten samen  
    (als er één niet is kan de ander ook niet, en andersom).

## Argumentatieschema's

- **Oorzaak-gevolg**: je gaat ervan uit dat één gebeurtenis tot de volgende leidt.

- **Kenmerk-eigenschap**: als alle onderdelen van een groep een kenmerk hebben,  
  dan heeft een enkel onderdeel uit de groep ook dat kenmerk.

- **Voor-nadelen**: voordelen met nadelen vergelijken en oordeel vellen  
  (je kan ook alleen voordelen of alleen nadelen noemen).

- **Voorbeelden**: er worden voorbeelden gegeven die het standpunt bevestigen.

- **Vergelijking**: als het één zo is zal het ander ook zo gaan.

- **Autoriteit**: als er een uitspraak van een deskundige of gezaghebbende is  
  (bijvoorbeeld een onderzoek).

## Drogredeneringen

### Onjuist schema

- **Oorzaak-gevolg**: de oorzaak leidt niet tot het gevolg, of het gevolg kan ook een andere oorzaak hebben.

- **Kenmerk-eigenschap**: als er een onjuiste conclusie uit een kenmerk wordt getrokken.

- **Voor-nadelen**:

  - **Overdreven voor-nadelen**: als de voor- of nadelen worden overdreven.

  - **Vals dilemma**: als er gedaan wordt alsof er maar twee opties zijn, terwijl er meer zijn.

- **Voorbeeld, overhaaste generalisatie**: op basis van één voorbeeld, ervaring of mening beredeneren dat dat voor iedereen dan zo is.

- **Verkeerde vergelijking**: als een vergelijking gewoon niet klopt.

- **Autoriteit**: als een ondeskundige, partijdige of onbetrouwbare persoon, of de meerderheid, als autoriteit gebruikt wordt.

### Discussieregels

- **Persoonlijke aanval**: de auteur, inplaatsvan zijn standpunt of argumenten, wordt aangevallen.

- **Ontduiken van de bewijslast**: zeggen dat de ander het tegendeel maar moet bewijzen.

- **Vertekenen van het standpunt**: zeggen dat de ander een ander standpunt heeft dan hij daadwerkelijk heeft.

- **Bespelen publiek**: dingen zo zeggen dat het publiek het niet makkelijk kan ontkennen  
  (bijv. "iedereen weet toch...", "alleen idioten zouden..." etc).

- **Cirkelredenering**: als je argument hetzelfde is als je standpunt  
  (bijv. "Ik vind het heet, want ik heb het warm").

## Beoordelen

Een betoog is aanvaardbaar als:

- Waarderende argumenten kloppen met de ideëen en kennis van het publiek.
- Feitelijke argumenten controleerbaar en juist zijn, en uit betrouwbare bron komen.  
  
  Je herkent een betrouwbare bron aan:

  - Deskundigheid
  - Onpartijdigheid
  - Consistent

Een betoog is relevant als:

- Alle argumenten zorgen dat het standpunt aannemelijker wordt.
- Er geen drogredeneringen worden gebruikt.

Een betoog is consistent als geen van de argumenten elkaar tegenspreken.

Daarnaast moeten alle argumenten genoeg zijn voor het standpunt.

