## Introductielessen



## Fotografie

| vorm                                                                                    | inhoud                               | materiaal       |
|-----------------------------------------------------------------------------------------|--------------------------------------|-----------------|
| twee appels met een steeltje ertussen, standpunt vanaf boven                            | liefde (suggereert seksualiteit)     | appels, camera  |
| twee om elkaar gewonden wortels die in het gras liggen, kroon buiten beeld (afsnijding) | liefde (suggereert ook seksualiteit) | wortels, camera |

### Wat als je de vorm of het materiaal zou veranderen?

Als je de vorm zou veranderen zou de foto een andere inhoud krijgen. 

Als je de appels anders neerlegt is er geen suggestie van seksualiteit. Als je de wortels niet in het gras zou hebben liggen zou het ook al veel minder emotie oproepen. Ook als je de belichting aanpast zou de foto al een andere "vibe" krijgen waardoor de boodschap anders wordt overgebracht.

Als je met een andere lens of camera fotografeert krijg je ook andere (kleur)contrasten die de boodschap beïnvloeden.

### Hoe verschilt het materiaal en de vorm tussen de foto's?

Beide foto's maken gebruik van eten om seksualiteit te suggereren. Wel is de eerste foto met de appels zwart-wit en de foto met de wortels in kleur gemaakt. Ook is de foto van de wortels in landscape gemaakt en is de foto van de appels in portrait. Daardoor voelt de foto van de appels "krapper" aan dan die met de wortels, die is namelijk wat opener.

Het effect is wel dat ik de foto van de appels meer ervaar als een symbolisch ding dan de foto van de wortels.

### Onderzoeksopdracht fotografie

Voor fotografie moesten we een als onderzoeksopdracht een foto namaken. Ik heb besloten met mijn zusje de volgende foto na te maken:

![Broer en zus](https://www.voormijnkleintje.nl/wp-content/uploads/2015/04/broer-zus-leuk.jpg)
*Bron: [voormijnkleintje.nl](https://www.voormijnkleintje.nl/kind/waarom-broertje-zusje-leuk-is/)*

Je kan [hem hier vinden](#).

## Performance

| vorm                              | inhoud                                                                             | materiaal                       |
|-----------------------------------|------------------------------------------------------------------------------------|---------------------------------|
| elkaar diep in de ogen aankijken  | liefde (ze hadden een relatie gehad en zagen elkaar voor het eerst na zoveel jaar) | lichaam, grote hal met stoelen  |
| twee naakte mensen in de deurpost | liefde (het uitzoeken van hoe het "publiek" zou reageren)                          | lichaam, deurpost               |

### Wat als je de vorm of het materiaal zou veranderen?

Als je de vorm zou veranderen zou de performance een andere uitwerking op het publiek hebben (een andere emotie opbrengen).

Als je ipv. elkaar in de ogen aan te kijken hadden ze ook een gesprek kunnen voeren aan de keukentafel, maar dat roept toch andere emoties op. De performance bij de deurpost had ook een totaal andere uitwerking op het publiek gehad als ze niet naakt geweest waren.

Het materiaal ligt natuurlijk al vast, want dat is je eigen lichaam, de vorm bepaalt echter wat de precieze boodschap is (het aspect van de liefde) die de performance laat zien (al kan de omgeving waarin de performance wordt uitgevoerd — materiaal — ook wel uitmaken).

### Hoe verschilt het materiaal en de vorm tussen de performances?

Het materiaal is, zoals ik hierboven als zei,  bij beide performances je eigen lichaam. De omgeving verschilt wel, de performance van de naakte mensen in de deurpost had niet gewerkt in de grote hal met stoelen (zonder de deurpost), en ook niet als niemand door die deur zou willen lopen.

Verder is de vorm natuurlijk verschillend omdat de performances een ander aspect van de liefde beschrijven. 

## Verschillen tussen de disciplines

Bij beide disciplines stond de inhoud redelijk vast: een aspect van de liefde. Het materiaal daarentegen was bij performance altijd je eigen lichaam, en bij fotografie was het vaker apparatuur zoals lichten, lenzen en camera's. Bij fotografie kan je ook werken met wat er wel/niet in frame is (vorm), bij performance heb je dat aspect niet. Je kan bijvoorbeeld daarmee nadruk leggen op dingen, zoals de handen in de volgende foto:

![Belichting kan nadruk leggen op het onderwerp van de foto](https://citrinitas.com/wp-content/uploads/2019/11/Belichting-bij-films-Citrinitas.com_.jpg)
_Bron: [Citrinitas](https://citrinitas.com)_

Je kan ook werken met de manier van afdrukken en verschillen in belichting en lens. Met belichting kan je de focus op het onderwerp van de foto leggen. Je kan ook met effecten/filters bepaalde kleurcontrasten versterken zodat de emotie die een foto oproept veranderd:

![Filters kunnen de emotie die een foto opwekt versterken](https://mihoci.com/2020/wp-content/uploads/2020/04/LOG3.jpg)
_Bron: [MihociStudios](https://mihoci.com)_

Bij performance kan je echter dingen als beweging beter benutten. Door bepaalde bewegingen/lichaamshoudingen te gebruiken kan je de inhoud overbrengen. Denk bijvoorbeeld aan het imiteren van een handeling (iets naspelen, zoals bijvoorbeeld autorijden of koken).

## Eigen voorbeelden

Voor mijn eigen voorbeelden heb ik foto's van de brandweer gekozen:

![De brandweer in 1957](https://hvm.collectiebank.nl/beeldbank/pwcache/10041/34/A7105_45a7f.jpg)
_Bron: [Historische Vereniging Maassluis](https://hvm.collectiebank.nl/beeldbank/start/archieven5?view=preview&fuid=fto54/A7105.jpg)_

De eerste foto is in zwart-wit genomen (vorm) van net iets onder de auto. Omdat hij zwart-wit is lijkt het al meer gestyleerd en kan je je het minder goed voorstellen (je er in inleven). Ik vind ook dat het een beetje lijkt op zo'n stille film van vroeger (inhoud), mede door de houdingen van de mensen in de foto (vorm). De foto is gemaakt op een filmrolletje en daarna afgedrukt en ingescanned op de computer, waardoor je ook imperfecties en vlekjes ziet, het is wat smoezelig. Dat maakt de foto wat minder mooi, maar het heeft zo ook z'n charme, het ziet er ook authentiek uit. De resolutie is niet zo hoog (materiaal) en de belichting (ook materiaal) is ook niet al te scherp (al kan dat door het afdrukken komen), waardoor de foto een wat "zachtere" vibe krijgt (inhoud).

![Hedendaagse brandweer in actie](https://cdn.cbs.nl/images/hh-44833138-01/900x450.jpg)
_Bron: [CBS](https://www.cbs.nl/nl-nl/corporate/2015/39/brand-blussen-met-een-ipad)_

De tweede foto is een actiefoto van de hedendaagse brandweer (inhoud). Hij is in kleur genomen (vorm) op een hoge resolutie in fel zonlicht (materiaal). Dit zorgt ervoor dat de foto er realistischer uitziet, het lijkt of je er echt bij staat. Het lage standpunt (vorm) van de foto zorgt er voor dat hij er dramatischer uitziet (inhoud), misschien zelfs wat overdreven. Het felle zonlicht (materiaal) zorgt voor een wat hoger contrast waardoor de foto er wat "feller" uitziet (inhoud).